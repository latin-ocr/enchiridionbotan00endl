425

 

4721. Guatteria Rm'z et Ραυ. G enera dubia.
Cananga Aabl.
Aberemoa Aah& 4725. Monodora Dan.
4722, Duguelja St· [ΠΙ 4726. Cardiopetalum Schleehe.
4723· Anona Lym& ” 4727. 'rrigynea Schleeht.
Guanabanus Pham. 4728· LObOCstrDUS I‘W‘gltt et Aru.
5724. Rollinia St. 1127. 4729. Hyalostemma Wall.

Affinitas. Ordo hinc Myristiceis‚ de quibus jam diximus, proximus,
illinc tum ternaria integumentorum floralium dispositione, tum germinum nu—
mero , situ et structura Magnoliaceis arctissime affinis est, a quibus stipularum
defectu, et imprimis albumine ruminato distinguitur. Schizandraceae habitu,
aromatis defectu, floribus constanter imperfectis, staminibus plus minusve con-
natis, et‘ albumine solido differunt. Bocagea, genus staminibus definitis in
ordine distinctissimum, ad Berberideas aliquomodo accedit.

Geographia· Anonaceae vix non omnes tropicae sunt, paucis in
America cis cancrum usque ad 33⁰ L. B. evagantibus. Species pari fere numero
per Asiam et Americam diffusae sunt, nec infrequentes ex Africa tropica adlatae
fuerunt, ita ut et in hoc continente illorum numerum parum reliquis cedere, au-
gurari liceat. Species nonnullae a mortalibus late diffusae3 de quarundam sede,
natali ambigitur. Genera, qualiter nunc circumscripta sunt, partim suis conti-
nentibus propria, partim inter Africam ethmericam, paucissima interAmericam
et Asiam et inter Africam et Asiam divisa, vel per omnes illos continentes dis-

persa sunt. Genera carpidiis connatis distincta (Anona et Rollinia] nondum in
Asia observata fuerunt. Anonae plures Africam incolunt.

Qualitates et usus. Proxime quoad medicas vires Arionaceas cum
Magnoliaceis convenire, Blumius, qui de utraque familia accuratissime ex-
posuit, observat. cortices Anonacearum omnium plus minus aromatici et sti-
mulantes, partim acres, partim etiam subnauseosi sunt, et folia iisdem, etsi
multo debilioribus, viribus pollent. Flores in plurimisjucundo gaudent odore,
paucarum halitus nauseosus est. Longe major est fructuum potestas , si quidem
e carpidiis discretis constant, dum e contra fructus, quorum carpidia coalita
sunt, aromate paene omni carent et esculenti sunt. Anonacearum cortices me—
dicis imprimis in illis morbis commendari posse, qui ex obstructionibus syste-
matis venae portarum originem traxerunt, laudatissimus auctor monet, cau-
tissime tamen cum illis esse mercandum, quippe qui longius largiusve sumti
vertiginem v. haemorrhagias, et in gravidis abortum cient.

“ Archipelagi Malayani incolae diversarum specierum corticibus, cum aliis
medicamentis stimulantibus commistis, et cum aqua in pulpam contritis, ex-
terne utuntur contra contusiones, atque praesertim contra dolores rlieumaticos,
membra illis peruncta insimul secundum vasorum decursum depsendO. Carpidia
autem aromatica specierum quarundam glutiunt, ut stomachum corroborent, et
ut, sicut perhibent, in epulis ructu's moveant, nam ructus assidui post convivia
assentationem hospitum apud illos populos exprimunt, nec sinistre accipiuntur.

Uvarz'ae odoratae Linn. (Kananga) maxima apud Malayos est dignatio.
Speciosam-arborem circa aedes et in plateis colunt, ob narcissinum florum odo-
rem, quos capillis innectunt et vestibus imponunt. Arcus festivi in nuptiis et

ν conviviis hisce ornantur, olea porro odorata, quorum frequentissimus apud de-

licatam gentem usus est, cum hisce et Miclieliae champacae floribus parantur,
ex quibus deindecum aliis aromatibus et cum radice Curcumae unguentum
(Borri-Borri s. Bo'rbori dictum] paratur, quo febricitantes corpus inungunt, et
quod imprimis frigidis pluviosisque diebus ad calefaciendam cutim adhibetur:
Etiam Europaeorum progenies, apu‘d Indos degens, sexus imprimis sequioris,
Kananga utitur, quae comam atram et promissam post balnea floribus istis con-
decorare, v. oleo Cocoes, quo petala discissa macerata fuerunt, inungere amat.
Eosdem quoque ad vestimenta lectosque jucundo odore imbuendos adhibet, nec
raro quidem ut amasiis desideria sua prodat.

