475

„q--fflffl

contorta, sub anthesi patentissima, decidua. Stamina receptaculo
inserta, nunc (in Luxemburgia) omnia fertilia, definita v. inde-
finita, subuniseriata, antheris caducis, nunc pluriseriata, persisten-
tia, seriebus exterioribus sterilibus, intima fertili3 series extima
(in Lavradia deficiens) lila colorata, indefinita v. petalis numero
aequalia et alterna, interior petalis opposita squamae petaloideae,
basi cohaerentes, apice conniventes, marginibus sibi incumbentes,
sinistrorsum contortae, v. in tubum conicum, apice constrictum,
stamina fertilia includentem coalitae, series intima sola fertilis,
simplici petalorum numero, et iisdem alterna. Filamenta brevis-
sima, scariosa, subulata v. teretia, squamularum petaloidearum
basi adhaerentia. Alzlleerae extrorsae, basilixae, biloculareS,
loculis suboppositis, parallelis, lateribus apice v. juxta totam lon-.-
gitudinem dehiscentibus. Gcrnzen liberum, sessile, v. brevissime
stipitatum, triphyllum, nunc carpophyllorum marginibus valvatim
oppositis (in Sauvagesia), v. introflexis,‘nec tamen axim attin-
gentibus (in Luxemburgia) uniloculare, nunc marginibus basi in-
trollexis, in axi coalitis, apiee autemappositis inferne triloculare,
superne uniloculare. Gemmulae in trophospermiis ad suturas
parietalibus, v. juxta dissepimenti incompleti margines superne
liberos plurimae, biseriatae, anatropae. Stylus terminalis, sim-
plex, teres v. subclavatus, persistens3 stig-ma terminale, obtusum,
integerrimum v. obsolete tridenticulatum. Capsula calyce et
staminibus emarcidis cincta v. (in Luxemburgia) nuda, triquetra
v. triloba‚ unilocularis v. basi trilocularis‚ nunc apice sterili tri·
valvis, valvis basi cohaerentibuS, ad suturas aut juxta septi in-
completi marginem superiorem liberum lunulato-truncatum bisen-ia-
tim seminiferis, nunc (in Luxemburgia) juxta totam longitudinem
dehiscentibus, valvarum marginibus semina uniseriata gerentibus.
Semina parva, ovato-elliptica, integumento crustaceo scrobicu-
lato, v. (in Luxemburgia) oblonga, compressiuscula, integumento
laevi, margine membranaceo angusto, apice latiore cincto, hilo
basilari. Embryo in axi albuminis carnosi orthotropus, ejusdem
fere longitudine, cotyledom'bus brevibus, planis, sibi invicem in-
cumbentibus, radicula teretiuscula, hilum attingente.

GENERA.

5050. sauvagesia Lv'nn. 5051. Lavradia V elloz.

Sauvagea Neck. ‘ '¹‘

Iron p, BT· 5052. Luxemburgia St. Hz'l.
PlectantheraMarc.etZucc.

Affinitas. ordo insolita. staminum sterilium anamorphosi distinctis-
simus, hinc Violarieis Alsodineis‚ illinc Frankeniaceis arcte affinis est, ab
illis gemmulis ad. margines, nec ad nervum medium carpophyllorum sitis, ab
his stipularum praesentia et antheris extrorsis diversus. Luxemburgia stami-
nibus omnibus fertilibus et seminum integumento laevi et marginato a. typo
ordinis recedit, vix tamen alibi tutius locanda.

