61

 

tate cum Palmis, perigonium gramineum perficientibus, et carpophylla in in-
fimis his formis suppressa rite explicantibus, Arundarbores monent.

Geographia. Gramina laeta praebent pecudibus pascua et humano
generi annonam, ubique terrarum obvia et nullis stationibus exclusa. Maxima
est individuorum, et non exigua specierum sub coelo temperato hemisphaerae
borealiS, laeto pratorum aulaeo decorae, copia. Augetur versus aequatorem,
decrescente individuorum frequentia, specierum numerus, sed in arborum ex-
crescunt speciem subsidere fervido, quae nobis humili caespite virent gramina,
latiora pandunt folia, passimque urgente rapidioris incrementi luxurie, flores,
quos apud nos rite perficiunt, organis sexualibus per diversa segregatis, imper-
fectiores proferunt. Minor est trans Capricornum copia.

De cultarum natalibus frustra quaerimus. Avenae et Hordeum ln regioni-
bus septemtrionalibus, Sec-ale et Triticum in temperatis frequentissime serun-
tur, succedunt in calidioribus Zea et Oryza, illa Americanis praedilecta, haec
in Asia plurimum culta, maximam humani generis partem Seminibus suis
sustentans.

Qualitates et usus. Qualitatibus Gramina pleraque conveniunt.
Culmis plurimorum multum terrae siliceae, imprimis in cuticula latentis, in
Bambusacearum nodis in concrementa morbosa (vulgo Tabaschir] coalescens,
substantia albuminosa et extractiva, cui nonnihil calcis phosphoreae admixtum
esse solet, et magna mucosacchari inest copia. Culmi subterranei [rhizc-· .-
mata], nonnullorum sacchari speciem, -mannato similem continent, cui vim
medicatricem debent, plurimorum diuretici habentur. In seminibus omnium
praeter majorem amyli copiam et gluten, saccharum sub germinatione inci-
piente auctum, nonnihil olei pinguis et sales varii reperiuntur.

ἢ Paucae qualitatibus abnormes. E seminibus Lolii temulentiL., graminis
apud nos vulgaris et apud plebem suspecti, substantiam narcoticam [Loliinamj
extrahi, mirum est. Molim’am variam Schr. jumentis infestum putant. Fes-
tucci quadrideatata Kunth, {apud Quitenses (quibus vulgo Pigonil] frequentis-
sime crescens, valde venenosa et pecoribus mortifera dicitur.

Calamagrostidum herba exsucca, nostris gregibus intacta, si afame
coactis manditur, fauces sauciare, deglutita intestina laedere solet, imo enecare
potest laesione mechanica intestinorum. Idem de Stipae noxa valet, glumarum
aristis rigidis per lanigerorum vellus cutem penetrantibus infesta, alias insons.
Bromi purgantis L. in Pensylvania et. Canada indigeni radix cathartica. Rhi-
zomatis Bromi cathartici L., Chilenis sub nomine Guilno notissimi, sapor
acris, infusum vehementer purgans.

Anthoxcmtlzi odorati L. herba nostratium pratorum foeno suave conciliat
aroma. Andropogom‘s species nonnullae apud Indos crescentes validius aro-
maticae, oleo aethereo foetae, acidi benzoici exiguam portionem continent.

Inter Gramma officinalia principem locum tenet „Radix Gramim‘s,“
sive Tritici (Agropyrn repentis L. (Queckengras, Payer] ubique in cultis Eu-
ropae crescentis culmi subterranei rami, hortorum pestis. Variae in Europa
australi et apud exteras gentes radici nostrati substituuntur Graminum species,
mucilaginis dulcis copia haud inferiores. In Europa mediterranea rhizomata
Tritici glauci Desf. et Tritici juncea· L. in usum medicum colliguntur. Cynodon
Dae-tylon L. in Italiae officinis prostat. Cynodon lineare Willd. in India,
Andropogon (Anatherum) bicornis L. in America calidiore administrantur.

Hordei vulgaris L. (Germe) et Hordei distichi L. semina cruda et excor-
ticata [Hordeum mundatum s. perlatum, vulgo Graupen), item primae germi-
nationi subjecta, deinde siccata et mola fracta (maltum) vulgaris apud medicos
usus sunt. Amylum e Tritici vulgaris L. [lVeitzen] seminibus in officinis
prostat.

Sacclzari maximam copiam largiuntur culmi validi, medulla succosa
farcti saccharz· officinarum L., graminis In India orientali spontanei, nunc
inter, tropicos totius orbis, olim etiam in Europa australi culti. Zea Mays 1..

